बेरोजगारी, नोटाबंदीमुळेच देशात लिंचींग: राहुल गांधी
संसदेत पंतप्रधान मोदी यांना मिठी मारल्यानंतर माझ्या पक्षातील काही लोक नाराज झाले होते, त्यांना तो प्रकार आवडला नव्हता. तसेच माझ्या वडिलांच्या मारेकऱ्यांना म्हणजेच एलटीटीई प्रमुख प्रभाकरन याला मारण्यात आले, तेव्हा ते मला व बहिण प्रियांकाला आवडले नव्हते. त्याच्या रडणाऱ्या मुलांमध्ये मी मला बघत होतो, असे राहुल यांनी सांगितले.
हॅम्बर्ग : नोटाबंदी, बेरोजगारी आणि जीएसटीमुळे भारतात जमावाकडून करण्यात येत असलेल्या हत्यांमध्ये (लिंचींग) वाढ झाल्याची जोरदार टीका काँग्रेस अध्यक्ष राहुल गांधी यांनी केली आहे. द्वेषाला प्रेमानेच जिंकता येऊ शकते, त्यामुळेच पंतप्रधान नरेंद्र मोदींना मिठी मारल्याचे राहुल गांधी यांनी यावेळी स्पष्ट केले. बेरोजगारीचे वाढते प्रमाण, नोटाबंदीमुळे लहान व्यवसाय भरकटणे तसेच जीएसटीची अयोग्य प्रकारे अंमलबजावणी या प्रकारांमुळे मारहाणीचे व हत्यांचे प्रमाण वाढले आहे, असा आरोप राहुल यांनी सरकारवर केला.  पंतप्रधान नरेंद्र मोदी यांनी चुकीचे निर्णय घेऊन भारताची अर्थव्यवस्था खिळखिळी केली आहे. नोटाबंदीमुळे मध्यम व लघु व्यवसाय बंद पडले. देशात अनेकांचे व्यवसाय बंद पडल्याने बेरोजगारीत वाढ झाली. तसेच जीएसटी योग्य प्रकारे लागू न केल्याने गोंधळ जास्त वाढला व यातूनच संताप व नाराजी वाढून समाजात हत्यांचे प्रमाण वाढले आहे, असाही आरोप राहुल यांनी केला. '21व्या शतकात लोकांना विकास प्रक्रियेत सहभागी करून न घेणे धोक्याचे आहे. जर सरकारने लोकांना योग्य दृष्टीकोन दिला नाही, तर दुसरे कोणीतरी देईल. त्यामुळे आदिवासी, दलित व अल्पसंख्यांकांना या विकासापासून दूर ठेवणे हे धोक्याचे आहे,' असेही राहुल यांनी सांगितले. भाजप सरकारला जे फायदे श्रीमंतांना मिळतात, ते फायदे आदिवासी, अल्पसंख्यांक, शेतकरी व मागासवर्गीयांना मिळून द्यायचे नाहीयेत, असाही आरोप त्यांनी यावेळी केला.संसदेत पंतप्रधान मोदी यांना मिठी मारल्यानंतर माझ्या पक्षातील काही लोक नाराज झाले होते, त्यांना तो प्रकार आवडला नव्हता. तसेच माझ्या वडिलांच्या मारेकऱ्यांना म्हणजेच एलटीटीई प्रमुख प्रभाकरन याला मारण्यात आले, तेव्हा ते मला व बहिण प्रियांकाला आवडले नव्हते. त्याच्या रडणाऱ्या मुलांमध्ये मी मला बघत होतो, असे राहुल यांनी सांगितले.
********
भाजप दहा तोंडांचा रावण!
मुंबई - निवडणुका डोळ्यांसमोर ठेवून जाणीवपूर्वक देशात भीतीचे वातावरण तयार केले जात आहे. सत्ताधारी पुरस्कृत द्वेष पसरवून हत्या घडवल्या जात आहेत. भाजप हा दहा तोंडांचा रावण आहे, असा हल्लाबोल विद्यार्थी नेता कन्हैया कुमार यांनी केला.
मुंबई - निवडणुका डोळ्यांसमोर ठेवून जाणीवपूर्वक देशात भीतीचे वातावरण तयार केले जात आहे. सत्ताधारी पुरस्कृत द्वेष पसरवून हत्या घडवल्या जात आहेत. भाजप हा दहा तोंडांचा रावण आहे, असा हल्लाबोल विद्यार्थी नेता कन्हैया कुमार यांनी केला.२०१९ मध्ये होणाऱ्या लोकसभा निवडणुकांच्या पार्श्‍वभूमीवर मुंबई प्रेस क्‍लबतर्फे राजकीय आणि सामाजिक विषयांवर विविध विचारांच्या नेत्यांची चर्चासत्रे घेण्यात येणार आहेत. आज कन्हैया कुमार यांच्यासोबत चर्चा करण्यात आली. गौरी लंकेश यांची हत्या करणारे आणि आमचा विरोध करणारे एकच आहेत. कर्नाटक पोलिसांनी आरोपींना अटक करण्याआधी महाराष्ट्र पोलिसांनी आरोपींना घाईगडबडीत अटक केली. ही कारवाई यापूर्वी का झाली नाही, असा सवालही उपस्थित केला.केंद्र सरकारकडे सर्वसामान्यांच्या प्रश्‍नांची उत्तरे मिळत नाहीत. पेट्रोल महाग झाले तर त्यासाठी औरंगजेबला दोषी कसे धरणार? १२ हजार शेतकरी आत्महत्या करतात; पण शेतकऱ्यांना पीक विमा देणाऱ्या कंपनीला १२ हजार कोटींचा नफा कसा काय होतो? राफेल खरेदीचे गूढ काय आहे. त्याची किंमत जाहीर न करण्यामागे कोणाचे हित आहे, असे प्रश्‍न उपस्थित करत केंद्र सरकारला धारेवर धरण्याचा प्रयत्न कन्हैया कुमार यांनी केला.लोकशाही, पत्रकारितेची मूल्ये धोक्‍यात!सत्तेशी संबंधित असणाऱ्यांचे माध्यमांमध्ये आर्थिक हितसंबंध तयार झालेले आहेत. त्यामुळेच लोकशाही आणि पत्रकारितेची मूल्ये धोक्‍यात असल्याचे दिसते. खरे-खोटे तपासून पाहणे, प्रश्‍न विचारणे पत्रकाराचे काम आहे; मात्र त्यांना त्यांचे काम करू दिले जात नाही. त्यांना धमकावले जाते. ही सर्वांत भयानक गोष्ट असल्याचे निरीक्षण कन्हैयाने या वेळी बोलताना व्यक्‍त केले.
********
वाजपेयींचे स्मारक मुंबईत उभारणार -  मुख्यमंत्री
मुंबई -  माजी पंतप्रधान अटलबिहारी यांच्या जाण्याने हिंदुस्थानच्या राजकारणातील महानायक काळाच्या पडद्याआड गेला आहे. युगांत झाला आहे, अशा शब्दांत उत्तर प्रदेशचे राज्यपाल राम नाईक यांनी वाजपेयी यांना श्रद्धांजली वाहिली आहे. तसेच वाजपेयी यांचे मुंबईत राज्य सरकारच्या वतीने एक स्मारक उभारू, अशी घोषणा मुख्यमंत्री देवेंद्र फडणवीस यांनी या वेळी केली. अटलबिहारी वाजपेयी यांच्यावरील श्रद्धांजली सभेचे आयोजन नरिमन पॉइंट येथील एनसीपीएच्या सभागृहात करण्यात आले होते. या वेळी केंद्रीय मंत्री पीयूष गोयल यांच्यासह राज्य मंत्रिमंडळातील सदस्य, भाजपचे पदाधिकारी, नेते, कार्यकर्ते आदी उपस्थित होते.
मुंबई -  माजी पंतप्रधान अटलबिहारी यांच्या जाण्याने हिंदुस्थानच्या राजकारणातील महानायक काळाच्या पडद्याआड गेला आहे. युगांत झाला आहे, अशा शब्दांत उत्तर प्रदेशचे राज्यपाल राम नाईक यांनी वाजपेयी यांना श्रद्धांजली वाहिली आहे. तसेच वाजपेयी यांचे मुंबईत राज्य सरकारच्या वतीने एक स्मारक उभारू, अशी घोषणा मुख्यमंत्री देवेंद्र फडणवीस यांनी या वेळी केली.  अटलबिहारी वाजपेयी यांच्यावरील श्रद्धांजली सभेचे आयोजन नरिमन पॉइंट येथील एनसीपीएच्या सभागृहात करण्यात आले होते. या वेळी केंद्रीय मंत्री पीयूष गोयल यांच्यासह राज्य मंत्रिमंडळातील सदस्य, भाजपचे पदाधिकारी, नेते, कार्यकर्ते आदी उपस्थित होते.  राज्यपाल नाईक म्हणाले, ""कवी मनाच्या हळव्या अटलबिहारी वाजपेयी यांच्याबरोबर राजकीय, सामाजिक जीवनात काम करण्याचा अनुभव गाठीशी आहे. माझ्यासारखा कार्यकर्ता त्यांच्या संस्कारामुळे घडला आहे. खऱ्या अर्थाने ते भारतीय राजकारणातील महानायक होते.''  मृत्यूला आव्हान देणारा माणूस अशा शब्दांत वाजपेयी यांचे वर्णन करून मुख्यमंत्री देवेंद्र फडणवीस म्हणाले, ""त्यांनी आम्हाला ध्येय दाखवले. ध्येयवाद शिकवला. अशा व्यक्‍तिमत्त्वाचे मुंबई शहरात स्मारक राज्य सरकारच्या वतीने उभारले जाईल.''  यानंतर प्रदेशाध्यक्ष रावसाहेब दानवे यांनी देखील अटलबिहारी वाजपेयी यांच्याविषयी जुन्या आठवणींना उजाळा दिला. या वेळी वाजपेयी यांच्या अस्थिकलशाचे राज्यातील विविध नद्यांत सोडण्यासाठी भाजपाच्या जिल्हाध्यक्षांना वाटप करण्यात आले.
********
केरळमध्ये नमाज पठणासाठी उघडले मंदिराचे दरवाजे
पुराने वेढलेल्या केरळमध्ये अनेक ठिकाणी माणुसकीचे दर्शन पहायला मिळत आहे. बुधवारी बकरी ईदच्या दिवशी पुराच्या पाण्यात मशीद बुडाली गेल्यानंतर चक्क मुस्लिम नागरिकांसाठी मंदिराचे दरवाजे उघडण्यात आल्याचे पाहायला मिळाले.
कोची : पुराने वेढलेल्या केरळमध्ये अनेक ठिकाणी माणुसकीचे दर्शन पहायला मिळत आहे. बुधवारी बकरी ईदच्या दिवशी पुराच्या पाण्यात मशीद बुडाली गेल्यानंतर चक्क मुस्लिम नागरिकांसाठी मंदिराचे दरवाजे उघडण्यात आल्याचे पाहायला मिळाले. केरळमध्ये बकरी ईदच्या निमित्ताने धार्मिक एकतेचे एक उत्तम उदाहरण पाहायला मिळाले. त्रिशूर जिल्ह्यातील माला शहराजवळील ईरावतूरमध्ये पुरुपिलिकव रक्तेश्वरी मंदिराच्या अधिकाऱ्यांनी मंदिराचा एक हॉल बकरी ईदच्या नमाज पठणासाठी उघडला. कारण, कोचुकाडव महल मशिदीसह अनेक मशिदी पुराच्या पाण्यामध्ये बुडाल्या होत्या. त्यावेळी मंदिराचा दरवाजा उघडून एक हॉल नमाज पठणासाठी देण्यात आला. याबाबत बोलताना या परिसरातील बचाव कार्यामध्ये सहभागी झालेला अभिनव म्हणाला, मंदिराच्या हॉलमध्ये आधीपासूनच अनेक जणांनी आसरा घेतला होता. तेव्हा मुस्लिम बांधवांना नमाज पठणासाठी जागा उपलब्ध नसल्याचे आमच्या लक्षात आले. त्यामुळे काही हिंदू तरुणांनी पुढाकार घेतला आणि मंदिराच्या हॉलमध्ये नमाज पठण करण्याची परवानगी दिली. त्यानंतर नागरिकांनी आजूबाजूच्या घरांमधून चटया गोळा केल्या आणि इतर व्यवस्थाही केली आणि जवळपास 300 जणांनी मंदिराच्या हॉलमध्ये नमाज पठण केले.
********
सत्यनारायण पूजेमुळे फर्ग्युसन महाविद्यालय वादाच्या भोवऱ्यात
पुणे : पुण्यातील नामांकित फर्ग्युसन महाविद्यालयात आज (ता. 24) सत्यनारायण पूजा करण्यात आली. फर्ग्युसन महाविद्यालयाच्या अॅडमिशन डिपार्टमेंटमध्ये ही पूजा करण्यात आली आहे. त्यामुळे पुन्हा एकदा फर्ग्युसन वादाच्या भोवऱ्यात सापडण्याची शक्यता निर्माण झाली आहे. अलीकडेच युनिव्हर्सिटी ग्रांट कमिशनने फर्ग्युसन महाविद्यालयाला अभिमत विद्यापीठाचा दर्जा दिला होता. त्यात या महाविद्यालयात सत्यनारायण पूजा करून एका विशिष्ट धर्माला चालना देत असल्याचा आरोप पुरोगामी विचारसरणीच्या विद्यार्थ्यांनी केला आहे.
पुणे : पुण्यातील नामांकित फर्ग्युसन महाविद्यालयात आज (ता. 24) सत्यनारायण पूजा करण्यात आली. फर्ग्युसन महाविद्यालयाच्या अॅडमिशन डिपार्टमेंटमध्ये ही पूजा करण्यात आली आहे. त्यामुळे पुन्हा एकदा फर्ग्युसन वादाच्या भोवऱ्यात सापडण्याची शक्यता निर्माण झाली आहे. अलीकडेच युनिव्हर्सिटी ग्रांट कमिशनने फर्ग्युसन महाविद्यालयाला अभिमत विद्यापीठाचा दर्जा दिला होता. त्यात या महाविद्यालयात सत्यनारायण पूजा करून एका विशिष्ट धर्माला चालना देत असल्याचा आरोप पुरोगामी विचारसरणीच्या विद्यार्थ्यांनी केला आहे. सत्यनारायण पूजा महाविद्यालयात केली गेली या कृतीचा आम्ही निषेध करतो. हा देश धर्मनिरपेक्ष आहे आणि हे महाविद्यालय एक संविधानिक संस्था आहे, हे विसरता कामा नये, असे मत एनएसयुआयचे सतीश गोरे यांनी केला.
********
भाजप-आरएसएसचा मला मारण्याचा कट : तेज प्रताप यादव
वैशाली : राष्ट्रीय जनता दल पक्षाचे नेते व लालु प्रसाद यादव यांचे पुत्र तेज प्रताप यादव यांचा एका शस्त्रधारी माणसाने हात खेचला. हा प्रकार त्यांच्या महुआ येथील विधानसभा मतदारसंघात ते नागरिकांची भेट घेत असताना घडला. 'भाजप व राष्ट्रीय स्वयंसेवक संघाचा मला हा मारण्याचा कट होता,' असा आरोप तेज प्रताप यांनी केला आहे.
वैशाली : राष्ट्रीय जनता दल पक्षाचे नेते व लालु प्रसाद यादव यांचे पुत्र तेज प्रताप यादव यांचा एका शस्त्रधारी माणसाने हात खेचला. हा प्रकार त्यांच्या महुआ येथील विधानसभा मतदारसंघात ते नागरिकांची भेट घेत असताना घडला. 'भाजप व राष्ट्रीय स्वयंसेवक संघाचा मला हा मारण्याचा कट होता,' असा आरोप तेज प्रताप यांनी केला आहे. 'या शस्त्रधारी माणसाने माझा हात पकडला व काही केल्या तो सोडत नव्हता. आमदार, खासदार, मंत्री जर या राज्यात सुरक्षित नसतील, तर सामान्य माणूस इथे कसा सुरक्षित राहिल,' असा सवालही त्यांनी केला. हा शस्त्रधारी माणूस लोकांच्या गर्दीतूनच आला होता, हात पकडल्यानंतर तेज प्रताप यांच्या वाहनचालकाने आरडाओरडा केल्यानंतर पोलिसांनी त्याला पकडले.  यापूर्वीही तेज प्रताप यांनी भाजपवर त्यांचे फेसबुक अकाऊंट हॅक केल्याचा आरोप केला होता. पण भाजपचे सरकार सत्तेत असल्याने माध्या तक्रारीकडे दुर्लक्ष करण्यातस आल्याचे प्रताप यांनी सांगितले.
********
कुलभूषण जाधवचा खटला आम्हीच जिंकू : पाक
''आमच्याकडे कुलभूषण जाधव यांच्याविरोधात सबळ पुरावे आहेत. त्यामुळे आम्हाला आशा आहे, की आंतरराष्ट्रीय न्यायालयात पाकिस्तान नक्कीच जिंकेल. आम्ही आमच्या रितीने हा खटला सुरुळीत चालविण्यासाठी प्रयत्न करत आहोत''. - शाह मेहमूद कुरेशी, परराष्ट्रमंत्री, पाकिस्तान
नवी दिल्ली : आम्हाला आशा आहे, की पाकिस्तान कुलभूषण जाधवप्रकरणाचा खटला आंतरराष्ट्रीय न्यायालयात नक्कीच जिंकेल, असा विश्वास पाकिस्तानचे परराष्ट्रमंत्री शाह मेहमूद कुरेशी यांनी आज (गुरुवार) व्यक्त केला.  भारताचे नौदलातील माजी अधिकारी कुलभूषण जाधव गेल्या काही महिन्यांपासून पाकिस्तानच्या कारागृहात शिक्षा भोगत आहेत. त्यांच्यावर कथित हेरगिरीचा आरोप करण्यात आला असून, या आरोपाखाली जाधव पाकिस्तानात आहेत. पाकिस्तानच्या लष्करी न्यायालयाने कुलभूषण जाधव यांना फाशीची शिक्षा सुनावली. त्यानंतर भारताने या शिक्षेविरोधात आंतरराष्ट्रीय न्यायालयात दाद मागितली. न्यायालयाने या फाशीच्या शिक्षेला स्थगिती दिली आहे. आता पाकचे परराष्ट्रमंत्री कुरेशी यांनी कुलभूषण जाधवप्रकरणाचा खटला पाकिस्तान आंतरराष्ट्रीय न्यायालयात नक्कीच जिंकेल, असे स्पष्ट केले.  याबाबत कुरेशी यांनी सांगितले, की ''आमच्याकडे कुलभूषण जाधव यांच्याविरोधात सबळ पुरावे आहेत. त्यामुळे आम्हाला आशा आहे, की आंतरराष्ट्रीय न्यायालयात पाकिस्तान नक्कीच जिंकेल. आम्ही आमच्या रितीने हा खटला सुरुळीत चालविण्यासाठी प्रयत्न करत आहोत''.  दरम्यान, आंतरराष्ट्रीय न्यायालयाने कुलभूषण जाधवप्रकरण खटल्याची सुनावणी पुढील वर्षी फेब्रुवारीमध्ये घेण्यात येणार असल्याने कुरेशी यांनी याबाबत वक्तव्य केले.
********
पुणे: हडपसर भागातील 'त्या' दोन कुटुंबांचा अखेर लागला शोध
पोलिसांनी शोध घेतला असता दोन्ही कुटूंबीय सुखरूप असल्याचे स्पष्ट झाले. दोन्ही कुटूंबीय, शिरकोली गावात मोबाईल रेंज नसल्याने नातेवाईकांशी या कुटूंबियांचा मोबाईलवर संपर्क झाला नव्हता. शिरकोली गावातील गुंजन फार्म हाऊसमध्ये सातव आणि मगर कुटूंबीय मुक्कामाला थांबली होती.
पुणे / खडकवासला :  हडपसर येथील सातव व मगर कुटुंबीयांचा अखेर आज (गुरुवार) शोध लागला आहे. बुधवार सकाळपासून सात जणांपैकी पाच जणांचे फोन बंद होते. नातेवाईकांनी हवेली पोलिस ठाण्यात तक्रार दिल्यानंतर आज (गुरुवार) सकाळी त्यांचा शोध लागण्यात यश आले. वेल्हे तालुक्यातील शिरकोली या गावात सातव आणि मगर कुटूंबीय मुक्कामाला थांबली होती. शहराच्या पूर्वभागातील हडपसर परिसरात राहणाऱ्या दोन कुटुंबांशी काल बुधवार पासून संपर्क होत नव्हता. मगर आणि सातव कुटुंबातील सात जण एकाएकी संपर्कात नसल्याने या कुटुंबीयांचे नातेवाईक काळजीत आहेत. सिद्धार्थ उर्फ हरीश सदाशिव मगर (38 वर्षे) त्यांची पत्नी स्नेहल उर्फ ईश्वरी मगर, जुळ्या मुली – आरंभी आणि सायली (5 वर्षे) त्यांचे मित्र जगन्नाथ हरी सातव पत्नी आणि त्यांचा पाच वर्षाचा मुलगा असे सात जणांचा संपर्क होत नाही, अशी तक्रार हवेली पोलिस ठाण्यात दाखल करण्यात आली होती. पोलिसांनी शोध घेतला असता दोन्ही कुटूंबीय सुखरूप असल्याचे स्पष्ट झाले. दोन्ही कुटूंबीय, शिरकोली गावात मोबाईल रेंज नसल्याने नातेवाईकांशी या कुटूंबियांचा मोबाईलवर संपर्क झाला नव्हता. शिरकोली गावातील गुंजन फार्म हाऊसमध्ये सातव आणि मगर कुटूंबीय मुक्कामाला थांबली होती. सिद्धार्थ उर्फ हरीश मगर आणि जगन्नाथ हरी सातव हे दोघं जमिन खरेदी-विक्रीचा व्यवसाय आहे. ते आपल्या कुटुंबासह मंगळवारी खडकवासला, पानशेतला फिरायला गेले होते. त्यांनी खडकवासलापासून चार- पाच किलोमीटरवर असलेल्या मधील अॅक्वेरियस हॉटेलात मुक्कामही केला होता. सिद्धार्थ मगर यांच्या पत्नीचं बहिणीशी फोनवरुन बुधवारी दुपारी 11 वाजता बोलणं झालं होतं. मात्र काल (बुधवारी) दुपारी 11 वाजल्यापासून या दोन्ही कुटुंबांकडे असलेले पाच मोबाईल नंबर बंद लागत होते.
********
नवरीचे दागिने हरवले, सगळ्या गावाने मिळून शोधून काढले
सामना ऑनलाईन । मडिकेरी एखाद्याची मौल्यवान वस्तू हरवली, तर तो काय करेल. पोलिसांत तक्रार करेल आणि स्वतःहून शोध घेण्याचाही प्रयत्न करेल. पण कर्नाटकातल्या एका नवरीचे हरवलेले दागिने सगळ्या गावाने मिळून शोधल्याची घटना घडली आहे.
हट्टीहोले या गावात राहणाऱ्या उमेश शेट्टी यांनी आपली मुलगी कुसुम हिच्या लग्नासाठी दागिने केले होते. कॉफीच्या मळ्यांमध्ये काम करणाऱ्या शेट्टी यांच्या घराच्या परिसरात १६ ऑगस्ट रोजी भूस्खलन झालं आणि त्यांचं संपूर्ण घर मातीच्या ढिगाऱ्याखाली गाडलं गेलं. त्यात त्यांच्या घरात असलेलं लोखंडी कपाटही त्यात होतं. २६ ऑगस्ट रोजी कुसुम हिचा विवाह असल्याने मुलीला दागिन्यांशिवायच लग्नाला उभं राहावं लागेल, ही भीती शेट्टी यांना सतावत होती. शेट्टी राहतात तो परिसर दुर्गम असल्याने तिथे वाहन पोहोचणं कठीण होतं. त्यामुळे शेट्टी यांच्या मुलीसाठीचे दागिने शोधण्यासाठी सगळा गाव हातात येईल ती वस्तू घेऊन दगड मातीचा भला मोठा ढिगारा उपसू लागला. पुन्हा भूस्खलन होण्याची शक्यता असूनही एक संपूर्ण दिवस ढिगारा उपसण्याचं काम सुरू होतं. शेवटी एका स्थानिक आमदाराने दिलेल्या जेसीबीने ढिगारा उपसला गेला आणि लोखंडी कपाट मिळालं. त्यातले दागिने सुस्थितीत असले तरीही लग्नासाठी ठेवलेले पैसे गायब असल्याचं शेट्टी यांचं म्हणणं आहे. सुदैवाने कुसुम हिचा वाग्दत्त वराने समजूतदारपणा दाखवत दागिने मिळोत किंवा न मिळोत, लग्न ठरल्या दिवशीच होईल, असं जाहीर केलं आहे.
********
अनंतनागमध्ये दहशतवाद्याचा खात्मा, चकमक सुरूच
अनंतनागमध्ये दहशतवाद्याचा खात्मा, चकमक सुरूच
सामना ऑनलाईन । अनंतनाग जम्मू-कश्मीरच्या अनंतनाग जिल्ह्यातील कोकेर्नाग भागात हिंदुस्थानचे लष्कर आणि दहशतवाद्यांमध्ये पहाटेपासून चकमक सुरू आहे. या चकमकी दरम्यान एका दहशतवाद्यांचा खात्मा करण्यात यश आलं आहे. आणखी दोन दहशतवादी लपले असल्याची माहिती मिळत आहे. ईदनंतर कश्मीर खोऱ्यात फुटिरतावाद्यांनी जवानांवर केलेली दगडफेक लक्षात घेता लष्करानं सुरक्षा व्यवस्था अधिक कडक केली आहे. तसेच दहशतवाद्यांच्या विरोधातील कारवायांचा वेग वाढवला आहे. कोकेर्नाग भागात काही दहशतवादी लपले असल्याची माहिती लष्कराला मिळाल्यानंतर त्या भागाला घेरण्यात आलं. मात्र दहशतवाद्यांनी समर्पण करण्याऐवजी गोळीबार केला. त्यानंतर लष्करानं देखील त्याला जोरदार प्रत्त्युत्तर दिलं.
********
तेंजिंदरचे सुवर्णपदक म्हणजे सोन्याहून पिवळे
हिमा दास विषयी काय बोलावे. तिच्याही कामगिरीत सातत्याने सुधारणा होत आहे. बिनधास्त धावणे हा तिचा स्थायीभाव असल्याने तिच्यावर कुठलाही दबाब जाणवत नाही. सुवर्णपदकासाठी तिच्यापुढे सल्वा नासेरचे कडवे आव्हान आहे, ही जाणीव असल्याने तिचा राष्ट्रीय विक्रम आणि तिने जिंकलेले कुठलेही पदक हे कौतुकास पात्र आहे.
ऍथलेटिक्‍समध्ये तेजिंदरपालसिंगच्या सुवर्णपदकामुळे भारताची सुरवात तर झकास झाली. सुवर्णपदक आणि तेसुद्धा स्पर्धा विक्रमासह म्हणजे एक प्रकारे बोनसच म्हणायला पाहिजे. सुवर्णपदक जिंकणारे खेळाडू यापूर्वीही होऊन गेले. मात्र, स्पर्धाविक्रम भारतीयांसाठी दुर्मिळ झाला होता. त्यामुळे या सुवर्णपदकाचा सकारात्मक परिणाम इतर खेळाडूंवर होईल. त्यांचा स्वतःवरील विश्‍वास आणखी दृढ होईल. आपणही इतरांपेक्षा श्रेष्ठ आहोत, ही जाणीव इतर खेळाडूंना होईल, त्यामुळे तजिंदरच्या सुवर्णपदकाला विशेष महत्त्व आहे. तेजिंदरच्या मेहनतीला तोड नाही. गेल्या दोन-तीन वर्षांपासून त्याच्या कामगिरीत सातत्याने सुधारणा होत आहे. विशेष म्हणजे तो सुवर्णपदकांपेक्षा कामगिरी सुधारण्यास अधिक महत्त्व देतो, त्यामुळे त्याच्यासाठी पदक अधिक सोपे होते. वडील कर्करोगाने अंथरुणाला खिळले असतानाही तेजिंदरने देशासाठी सुवर्णपदक जिंकले, ही बाब इतरांना नेहमीच प्रेरणा देत राहील.  हिमा दास विषयी काय बोलावे. तिच्याही कामगिरीत सातत्याने सुधारणा होत आहे. बिनधास्त धावणे हा तिचा स्थायीभाव असल्याने तिच्यावर कुठलाही दबाब जाणवत नाही. सुवर्णपदकासाठी तिच्यापुढे सल्वा नासेरचे कडवे आव्हान आहे, ही जाणीव असल्याने तिचा राष्ट्रीय विक्रम आणि तिने जिंकलेले कुठलेही पदक हे कौतुकास पात्र आहे. चारशे मीटरमधील दुसरी भारतीय निर्मला शेरॉनला पदक जिंकायचे असेल, तर आणखी जोर लावावा लागेल. तिच बाब महम्मद अनस आणि आरोक्‍य राजीवविषयी म्हणायला हवे. पोलंड आणि झेक येथील विशेष प्रशिक्षणाचा आणि विविध स्पर्धेत सहभागी झाल्याचा फायदा दोघांना येथे मिळू शकतो. दोघांपैकी अनसला अधिक संधी आहे, असे वाटते. द्युतीचंदने प्राथमिक फेरीत भन्नाट कामगिरी केली. प्राथमिक फेरीत आपण आघाडीवर आहोत, हे माहीत झाल्यावर अनेक धावपटू अंतिम फेरीसाठी शक्ती राखून ठेवतात. द्युतीनेही तसेच केले असावे, असे वाटते. अंतिम फेरीत ती स्वतःला पूर्णपणे झोकून देईल, यात वाद नाही. आता सुरुवात झाली आहे, पुढील पाच दिवस भारतीय ऍथलिट्‌सचा डंका आणखी वाजेल, अशी आशा करू या.
********
इंधन दरवाढीचा शॉक
नवी दिल्ली: चलन बाजारात डॉलरच्या तुलनेत रुपयात होत असलेल्या घसरणीमुळे खनिज तेलाची आयात महागली असून, परिणामी आज डिझेल दरात 14, तर पेट्रोल दरात 13 पैशांची वाढ करण्यात आली. नव्या दरवाढीनंतर राजधानी दिल्लीत डिझेलचा दर 69.46 रुपये प्रतिलिटरवर पोचला असून, ही आतापर्यंतची उच्चांकी पातळी आहे.
नवी दिल्ली: चलन बाजारात डॉलरच्या तुलनेत रुपयात होत असलेल्या घसरणीमुळे खनिज तेलाची आयात महागली असून, परिणामी आज डिझेल दरात 14, तर पेट्रोल दरात 13 पैशांची वाढ करण्यात आली. नव्या दरवाढीनंतर राजधानी दिल्लीत डिझेलचा दर 69.46 रुपये प्रतिलिटरवर पोचला असून, ही आतापर्यंतची उच्चांकी पातळी आहे. दिल्लीत इतर शहरांच्या तुलनेत इंधनावर कमी विक्रीकर आकारला जातो. त्यामुळे इंधन दरात वाढ झाली असली तरी, इतर मोठ्या शहरांच्या तुलनेत दिल्लीतील इंधनाचे दर कमी आहेत. यापूर्वी 29 मे रोजी दिल्लीत डिझेलचा दर 69.31 रुपये प्रतिलिटर या उच्चांकी पातळीवर पोचला होता. मुंबईत डिझेलचा दर 73.74 रुपये प्रतिलिटर असा आहे. दरम्यान, नवीन दरवाढीनंतर दिल्लीत पेट्रोलचा दर 77.91 रुपये, तर मुंबईत तो 85.33 रुपये प्रतिलिटरवर पोचला आहे. यापूर्वी 29 मे रोजी दिल्लीत पेट्रोलचा दर 78.43 रुपये, तर मुंबईत 86.24 रुपये प्रतिलिटर या उच्चांकी पातळीवर पोचला होता.
********
वाजपेयी यांच्या दूरदर्शी नेतृत्वामुळे सरकारी पैशांची उधळपट्टी थांबली
वाजपेयी यांच्या दूरदर्शी नेतृत्वामुळे सरकारी पैशांची उधळपट्टी थांबली
माजी पंतप्रधान ‘भारतरत्न’ अटलबिहारी वाजपेयी यांनी राज्याराज्यांतील जम्बो मंत्रिमंडळांवर नियंत्रण आणले आणि दूरदर्शी राजकारणाचा अंगीकार करीत सरकारी पैशांची उधळपट्टी आणि शासकीय मालमत्तेची नासाडी थांबवली. त्यामुळे सरकारचा पंधरा टक्के पैसा वाचला अशा शब्दांत पंतप्रधान नरेंद्र मोदी यांनी आपल्या ‘मन की बात’मध्ये वाजपेयी यांच्या स्वच्छ आणि दूरदर्शी राजकारणावर स्तुतिसुमनांचा वर्षाव केला. 16 ऑगस्टला वाजपेयींच्या निधनाची बातमी कळताच देशातील कोटय़वधी नागरिक शोकसागरात बुडाले. देशाला विधायक आणि प्रगतीच्या मार्गावर नेणारा एक महान नेता हरपला, अशीच भावना प्रत्येक नागरिकात होती. हीच या महान नेत्याला वाहिलेली खरी आदरांजली होती, असेही पंतप्रधान मोदी पुढे म्हणाले. पंतप्रधान मोदींचे बोल बलात्काराच्या गुन्हय़ात दोषींना किमान 10 वर्षे शिक्षा होईल. 12 वर्षांखालील मुलींवर अत्याचार करणाऱ्याला फाशीची शिक्षा होईल. मध्य प्रदेशातील मंदसौरमध्ये दोन महिन्यांतच न्यायालयाने निकाल दिला. अल्पवयीन मुलीवर अत्याचार करणाऱ्यास फाशीची शिक्षा सुनावली. महिलांवरील अत्याचार कदापि खपवून घेतले जाणार नाहीत. त्यामुळेच संसदेत विधेयक पारित करून कठोर कायदा करण्यात आला आहे. अनुसूचित जाती व जमातींचे हक्क अबाधित ठेवण्यासाठी याच अधिवेशनात दुरुस्ती विधेयक पारित करण्यात आले. या कायद्यामुळे दलित समाजामध्ये विश्वास निर्माण होईल. मागासवर्गीयांच्या हक्कांसाठी ओबीसी आयोग स्थापन करण्यात आला असून त्याला घटनात्मक अधिकारही देण्यात आले आहेत. सामाजिक न्यायाच्या दृष्टीने हे महत्त्वाचे पाऊल ठरणार आहे. देशात केंद्र आणि राज्यांतील निवडणुका एकत्रित करण्याच्या मुद्दय़ावर चर्चा सुरू आहे. सत्ताधारी आणि विरोधी पक्षांतील लोक आपापली मते मांडत आहेत ही चांगली गोष्ट असून लोकशाहीसाठी शुभसंकेत आहे.
********
मुस्लीम महिलांना मिळणार न्याय, मन की बात मधून पंतप्रधान मोदींची ग्वाही
मुस्लीम महिलांना मिळणार न्याय, मन की बात मधून पंतप्रधान मोदींची ग्वाही
पंतप्रधान नरेंद्र मोदी यांनी आपल्या मन की बात या रेडियो कार्यक्रमाच्या माध्यमातून संवाद साधला. कार्यक्रमात त्यांनी रक्षा बंधन आणि जन्माष्टमी च्या शुभेच्छा दिल्या. तसेच केरळ पूर, एशियाड गेम्स, फिट इंडिया सारख्या विषयांना हात घातल्या तसेच ट्रिपल तलाक प्रकरणी मुस्लीम महिलांना न्याय देण्याचा विश्वास व्यक्त केला. मोदी म्हणाले की “तिहेरी तलाक वरील कायदा लोकसभेत पारित झाला आहे, तो राज्यसभेत अजून पारित झालेला नाही. मी मुस्लीम महिलांना मी आश्वासन देतो की संपूर्ण देश तुमच्या न्यायासाठी सज्ज आहे”. केरळमधील भीषण पूराबद्दल मोदी म्हणाले की “केरळमध्ये पूरामुळे सामान्य जनजीवन विस्कळीत झाले आहे. आज या कठीणसमयी संपूर्ण देश केरळसोबत आहे आणि मला पूर्ण विश्वास आहे की पूर्ण निर्धाराने केरळ पुन्हा उठून उभा राहिल. कठोर परिश्रम करणार्‍या शेतकर्‍यांसाठी मानसून नव्या आशा घेऊन आला आहे. नैसर्गिक आपत्तीनंतर मोठ्या प्रमाणात आव्हाने सोडून जातात पण या दरम्यान आपल्याला मोठ्या प्रमाणात माणूसकी पाहायला मिळते.” संपूर्ण देश केरळसाठी आपापल्या परीने प्रयत्न करत असल्याचेही त्यांनी सांगितले. मोदींनी दिवंगत माजी पंतप्रधान अटल बिहारी वाजपेयी यांचीही आठवण काढली. मोदी म्हणाले “वाजपेयी गेल्यानंतर ज्या प्रमाणे संपूर्ण देश शोक सागरात बुडाला होत्या त्यावरून अटलजी किती आसामान्य व्यक्ती होते हे कळते” तसेच “२००१ आली वाजपेयी पंतप्रधान असताना अर्थसंकल्प सादर करण्याची वेळ संध्याकाळी ५ च्या ऐवजी सकाळी ११ केली होती. वाजपेयींनी समृद्ध आणि विकसित हिंदुस्थानचे स्वप्न पाहिले होते, ते पूर्ण करण्याचा संकल्प करून सगळ्या देशवासीयांकडून त्यांना श्रद्धांजली अर्पण करतो.”
********
पेट्रोल पंपांवर पंतप्रधान मोदींचा फोटो लावा अन्यथा पेट्रोल-डिझेल पुरवठा बंद
तेल कंपन्यांच्या सूचना; न केल्यास पुरवठा बंद करण्याचा इशारा
नवी दिल्ली : देशभरातील सर्व पेट्रोल पंपांवर पंतप्रधान नरेंद्र मोदी यांचे छायाचित्र लावावे, यासाठी पेट्रोल पंपांच्या मालकांवर दबाव येत असून, तसे न केल्यास त्यांचा पेट्रोल व डिझेलचा पुरवठा बंद करण्यात येईल, असे तेल कंपन्यांनी त्यांना कळविले आहे. कन्सॉर्टियम आॅफ इंडियन पेट्रोलियम डीलर्सचे अध्यक्ष एस. एस. गोगी यांनीच हा आरोप केला आहे. ते म्हणाले की, इंडियन आॅइल कॉर्पोरेशन, हिंदुस्थान पेट्रोलियम व भारत पेट्रोलियम या तेल कंपन्यांतर्फे सर्व पेट्रोल पंपधारकांना पंतप्रधान मोदी यांची छायाचित्रे लावण्याच्या सूचना केल्या आहेत. कंपन्यांच्या योजनांच्या जाहिराती लावून त्यात मोदींचे छायाचित्र असावे, असे पंपधारकांना सांगण्यात आले. तसे न केल्यास ते पदार्थांचा पुरवठा बंद करू, असेही सांगत आहेत. पंतप्रधान उज्वला योजनेची जाहिरात करण्यास आम्ही त्यांना सांगितले आहे, असे इंडियन आॅइल कॉर्पोरेशनच्या एका अधिकाऱ्याने सांगितले. आम्ही मोदी यांचे छायाचित्र लावण्यासाठी दबाव आणलेला नाही. पण योजनेच्या जाहितारातील मोदी यांचे छायाचित्र असणे अर्थातच स्वाभाविक आहे, असेही हा अधिकारी म्हणाला. कर्मचाºयांचीही माहिती हवी या आधी तेल कंपन्यांनी सर्व पेट्रोल पंपांवर काम करणाºया कर्मचाºयांची वैयक्तिक माहिती देण्यासाठी आग्रह धरला होता. कर्मचाºयाचे नाव, पत्ता, त्याचा धर्म, जात, शिक्षण, बँक खाते, मोबाइल क्रमांक, मूळ राज्य, तेथील गाव, ईमेल अ‍ॅड्रेस, आधार क्रमांक ही सर्व माहिती तेल कंपन्यांनी पेट्रोल पंपधारकांकडून मागितली, अशी तक्रारही एस. एस गोगी यांनी केली. ते म्हणाले की, एखाद्या व्यक्तीची खासगी माहिती मागणे वा देणे चुकीचे आहे. मात्र कौशल्य प्रशिक्षणासाठी आम्ही कर्मचाºयांची माहिती मागवली होती, अशी सारवासारव तेल कंपन्यांच्या अधिकाºयांनी केली.
********
मोदी सरकार लवकरच तुमच्या पैशाचं 'सोनं' करणार?
जन-धननंतर आता सरकार नवी योजना आणण्याच्या विचारात
मुंबई: बँकिंग व्यवस्थेबाहेर असलेल्या नागरिकांना या व्यवस्थेत सहभागी करुन घेण्यासाठी मोदी सरकारनं जन-धन योजना आणली होती. आता मोदी सरकारकडून नवं बँक खातं आणलं जाऊ शकतं. सर्वसामान्य नागरिकांना कोणत्याही बँकेत जाऊन हे नवं खातं सुरू करता येईल. या खात्यावर ग्राहकांना बचत खात्याप्रमाणेच व्याज मिळेल. मात्र बचत खातं आणि या नव्या खात्यात एक मोठा फरक असेल.  नीती आयोगानं अर्थ मंत्रालयाला गोल्ड सेविंग्स अकाऊंट व्यवस्था सुरू करण्याचा प्रस्ताव दिला आहे. यावर अर्थ मंत्रालय गंभीरपणे विचार करतं आहे. या नव्या खात्यात ग्राहक सामान्य खात्यासारखेच पैसे भरू शकतात. मात्र त्यांच्या पासबुकवर पैशांची एंट्री होणार नाही. या नव्या खात्यात पैशांऐवजी बँकेच्या पासबुकवर सोन्याची नोंद होईल. उदाहरणार्थ, 10 ग्रॅम सोन्याचं बाजारमूल्य 30 हजार असताना एखाद्या व्यक्तीनं त्याच्या खात्यात 15 हजार रुपये जमा केल्यास त्याच्या पासबुकमध्ये 5 ग्रॅम सोन्याची एंट्री होईल.  विशेष म्हणजे या खात्यातून तुम्हाला पैसे आणि सोनं काढण्याचे पर्याय मिळू शकतात. नीती आयोगानं याबद्दलची माहिती अर्थ मंत्रालयाला दिलेल्या प्रस्तावात दिली आहे. त्यामुळे जर तुमच्या खात्यात 30 हजार रुपयांचं सोनं असल्यास, तुम्ही बाजारभावानुसार तितक्या किमतीचं सोनं किंवा रोख रक्कम काढू शकता. मात्र त्यावेळी बँकेकडे तितकं सोनं उपलब्ध असायला हवं. अन्यथा बँक तुम्हाला रोख रक्कम देऊ शकते.
********
क्रीडामंत्र्यांनी जिंकली देशवासीयांची मनं, राज्यवर्धन राठोड होतायेत व्हायरल...
भारतीय खेळाडूंचा उत्साह आणखी वाढविण्यासाठी केंद्रीय क्रीडामंत्री राज्यवर्धन राठोड सध्या इंडोनेशियामध्ये उपस्थित आहेत. स्वत: आॅलिम्पिक रौप्य पदक विजेते नेमबाज
जकार्ता - भारतीय खेळाडूंचा उत्साह आणखी वाढविण्यासाठी केंद्रीय क्रीडामंत्री राज्यवर्धन राठोड सध्या इंडोनेशियामध्ये उपस्थित आहेत. स्वत: आॅलिम्पिक रौप्य पदक विजेते नेमबाज असलेले राठोड यांचे एक छायाचित्र सोशल मीडियावर मोठ्या प्रमाणात व्हायरल होत असून याद्वारे त्यांनी देशवासीयांची मने जिंकली. सोशल मीडियात व्हायरल होणाऱ्या या छायाचित्रात राठोड यांनी खाद्यपदार्थांचा ट्रे पकडला असून त्यांच्यासह भारतीय खेळाडू व प्रशिक्षक आहेत. मिळालेल्या माहितीनुसार राठोड यांनी स्वत: त्यांना जेवण वाढले. हे छायाचित्र सध्या नेटीझन्सच्या पसंतीस पडले असून त्यांनी राठोड यांच्या या कृतीस मनापासून दाद देत त्यांचे आभारही मानले. दरम्यान, क्रीडामंत्री राठोड हे ऑलिंपिक रौप्यपदक विजेते आहेत, त्यामुळे देशाला एक उत्तम खेळाडू क्रीडामंत्री म्हणून मिळाल्याचेही या छायाचित्रासोबत म्हटले आहे.
********
संघाच्या कार्यक्रमाला जाऊ नका, काँग्रेस नेत्यांचा राहुल गांधींना सल्ला
संघाच्या कार्यक्रमाला जाऊ नका, काँग्रेस नेत्यांचा राहुल गांधींना सल्ला
राहुल गांधी यांनी राष्ट्रीय स्वयंसेवक संघाच्या कार्यक्रमाला जाऊ नये असा सल्ला काँग्रेसच्या कोअर ग्रुपमधील वरिष्ठ सदस्यांनी दिला आहे. लंडन दौऱ्यात राहुल गांधींनी संघाची तुलना थेट ‘मुस्लिम ब्रदरहूड’शी केली होती. संघ नेमका काय आहे, तो नेमका काय काम करतो हे राहुल गांधी यांना कळावे यासाठी संघाने त्यांना निमंत्रण दिल्याचं सांगण्यात येत आहे. काही महिन्यांपूर्वी माजी राष्ट्रपती प्रणव मुखर्जी हे नागपूर येथे संघ मुख्यालयात गेले होते. तेथे प्रणवदांनी भाषणही केले. त्यावेळी काँग्रेसने प्रणवदा यांनी संघ मुख्यालयात जाऊ नये असा पवित्रा घेतला होता.दिल्लीतील संघाचे प्रचारप्रमुख अरुण कुमार यांनी ‘मुस्लिम ब्रदरहूड’ची तुलना केल्याबद्दल राहुल गांधींवर टीका केली होती. ज्यांना अजून हिंदुस्थान समजला नाही त्यांना संघ समजू शकत नाही असे अरुण कुमार म्हणाले होते. 17 ते 19 सप्टेंबरदरम्यान, दिल्लीतील विज्ञान भवनात सरसंघचालक मोहन भागवत यांच्या उपस्थितीत संघाचा कार्यक्रम होणार आहे. यावेळी विरोधी पक्षातील महत्त्वाच्या नेत्यांना बोलाविण्याचा विचार संघाकडून सुरू असल्याची चर्चा आहे. संघाने थेट नावे अद्याप जाहीर केली नाहीत, मात्र राहुल गांधी आणि माकपचे सरचिटणीस सीताराम येचुरी यांना निमंत्रण पाठविले जाण्याची शक्यता आहे.
********
चारा घोटाळ्यात लालू दोषीच, ११० दिवसानंतर पुन्हा तुरुंगात रवानगी
चारा घोटाळ्यात लालू दोषीच, ११० दिवसानंतर पुन्हा तुरुंगात रवानगी
चारा घोटाळा प्रकरणी शिक्षा भोगत असलेले राष्ट्रीय जनता दलाचे अध्यक्ष आणि बिहारचे माजी मुख्यमंत्री लालू प्रसाद यादव गुरुवारी रांचीतील सीबीआय कोर्टात हजर झाले. १० मे पासून आपला मुलगा तेजप्रताप यादव याच्या लग्नानिमित्त ते बाहेर होते. तसेच त्यांच्या प्रकृती अस्वास्थ्यामुळे त्यांच्यावर मुंबईत उपचार सुरू होते. मात्र आज त्यांना न्यायालयात हजर राहण्याचे आदेश देण्यात आले होते. त्यानंतर त्यांना दोषी ठरवून त्यांची रवानगी बिरसा मुंडा तुरुंगात करण्यात आली आहे. त्यामुळे आता तब्बल ११० दिवसानंतर लालू तुरुंगात परततील. Jharkhand: RJD Chief Lalu Prasad Yadav reaches CBI Court. He had been ordered to surrender today by Ranchi High Court. #FodderScam pic.twitter.com/v2XbU9BBC5. दरम्यान, लालू यादव यांना आधी तुरुंगात नेण्यात येईल त्यानंतर त्यांना रिम्स इस्पितळात दाखल करण्यात अशी माहिती देण्यात येत आहे.
********

********

********

********
